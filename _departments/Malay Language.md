---
title: Malay Language
permalink: /departments/malaylanguage/
description: ""
variant: tiptap
---
<h1><strong>Malay Language</strong></h1>
<p></p>
<div class="isomer-image-wrapper">
<img style="width: 100%" height="auto" width="100%" alt="ML Dept group picture" src="/images/ml_group_photo25.jpg">
</div>
<p>Di belakang: Cikgu Johan, Cikgu Shafiqah, Cikgu Diyanah, Cikgu Shahidah,
Cikgu Farkhan</p>
<p>Di depan: Cikgu Norin, Cikgu Saedah, Cikgu Farah, Cikgu Zahirah</p>
<p></p>
<h4><strong>Visi:</strong>&nbsp;Setiap pelajar, pengguna Bahasa Melayu yang aktif, cekap dan berkeyakinan</h4>
<h4><strong>Misi:</strong>&nbsp;Melahirkan pelajar yang aktif dan cekap berkomunikasi dalam Bahasa Melayu serta mencintai Budaya Melayu</h4>
<p></p>
<div class="isomer-image-wrapper">
<img style="width: 100%" height="auto" width="100%" alt="" src="/images/Malay_Picture28.jpg">
</div>
<p></p>
<div class="isomer-image-wrapper">
<img style="width: 100%" height="auto" width="100%" alt="" src="/images/Malay_Picture2.jpg">
</div>
<h3><strong>Program Teras</strong></h3>
<h4><strong>Program Aplikasi Pembelajaran (ALP)</strong></h4>
<p>Sejak tahun 2019, Sekolah Rendah Xishan telah mula membangunkan dan melaksanakan
sepenuhnya <strong>Program Aplikasi Pembelajaran (ALP)</strong> bagi membangunkan
komunikator yang yakin melalui kewartawanan dan penyiaran media. Program
ini bertujuan untuk memupuk kemahiran praktikal serta kebolehan murid agar
mereka dapat memahami makna di sebalik pembelajaran dan mengekalkan semangat
serta rasa ingin tahu terhadap ilmu.</p>
<p>Berpandukan rangka kerja <strong>“Keep Calm and Give”</strong>, Program
Aplikasi Pembelajaran di bawah Unit Bahasa Melayu Sekolah Rendah Xishan
menggunakan pendekatan progresif dengan merancang siri kursus yang rapi
untuk menyerlahkan keupayaan bertutur murid dan memperkukuh kemahiran komunikasi
mereka. Melalui program ini, murid dilatih menjadi komunikator yang berkesan
dan yakin. Pelaksanaan program ini bagi murid-murid dari Primari 1 hingga
Primari 6, memastikan perjalanan pembelajaran yang menyeluruh dan berterusan
bagi semua murid.</p>
<p><strong>Primari 1: Membina Keyakinan Diri Melalui Nyanyian Lagu Tradisional</strong>
</p>
<p>Murid-murid melakukan aksi ataupun tarian mengikut irama lagu dan mempersembahkan
lagu tradisional mereka di hadapan kelas.</p>
<p><strong>Primari 2: Membina Keyakinan Diri Melalui Seni Teater</strong>
</p>
<p>Murid-murid dibimbing untuk menyampaikan monolog dengan suara yang kuat,
jelas dan menggunakan intonasi yang betul.</p>
<p><strong>Primari 3: Membina Pemikiran Kritis dan Inovatif Melalui Persembahan Boneka</strong>
</p>
<p>Murid-murid menyampaikan skrip cerita yang diolah dan diperbaharu dengan
intonasi dan gaya suara yang menarik dan pelbagai. Murid-murid membuat
persembahan boneka lidi di hadapan kelas.</p>
<h4><strong>Program Aplikasi Pembelajaran (ALP) dengan Penggunaan Teknologi Pembelajaran (EdTech)</strong></h4>
<p><strong>Primari 4 &amp; Primari 5: Membina Kemahiran Berfikir dan Mencipta Video Kewartawanan Menggunakan peralatan EdTech Canva</strong>
</p>
<p>Murid-murid mencipta video menggunakan aplikasi Canva dan merakam diri
membuat laporan mengenai tema yang diberikan</p>
<p></p>
<div class="isomer-image-wrapper">
<img style="width: 100%" height="auto" width="100%" alt="Primari 6: Membina Kemahiran Pengacaraan melalui Penciptaan Podcast" src="/images/primary_6_membina_kemahiran.jpg">
</div>
<p><strong>Primari 6: Membina Kemahiran Pengacaraan melalui Penciptaan Podcast</strong>
</p>
<p>Murid menjadi pengacara yang berwibawa sambil menggunakan teknologi untuk
berkongsi pandangan dan kisah mereka</p>
<p></p>
<h4><strong>Program Bacaan MTL SOAR</strong></h4>
<p></p>
<div class="isomer-image-wrapper">
<img style="width: 100%" height="auto" width="100%" alt="Program Bacaan MTL SOAR" src="/images/bacaan_mtl_soar.jpg">
</div>
<p>Program <strong>Bacaan MTL SOAR</strong> ialah satu inisiatif oleh <strong>Kementerian Pendidikan Singapura (MOE)</strong> di
sekolah rendah yang dimulakan pada tahun 2025. Program ini bertujuan untuk
memupuk minat membaca dalam bahasa ibunda murid. Akronim <strong>SOAR</strong> membawa
maksud:</p>
<ul data-tight="true" class="tight">
<li>
<p>Spark Interest (Mencetus Minat)</p>
</li>
<li>
<p>Open Minds (Membuka Minda)</p>
</li>
<li>
<p>Appreciate Cultural Heritage (Menghargai Warisan Budaya)</p>
</li>
<li>
<p>Rise As Confident Readers (Menjadi Pembaca yang Yakin)</p>
</li>
</ul>
<p>Program ini menggunakan aktiviti menarik seperti <strong>penceritaan</strong> dan <strong>reka bentuk buku</strong> untuk
menggalakkan pembacaan serta membantu murid mengembangkan kemahiran penting.</p>
<p></p>
<h3><strong>Lain-lain Program</strong></h3>
<h4><strong>Semarak Budaya</strong></h4>
<div class="isomer-image-wrapper">
<img style="width: 100%" height="auto" width="100%" alt="Semarak Budaya" src="/images/semarak_budaya_combine.jpg">
</div>
<p>Semarak Budaya ialah program yang dijalankan untuk mendedahkan murid-murid
kepada aktiviti-aktiviti yang membolehkan mereka mendalami bahasa dan budaya
Melayu. Contoh-contoh aktiviti menarik yang dijalankan adalah permainan
tradisional, muzik, seni kraf tangan, dan persembahan drama. Program ini
bertujuan untuk memupuk minat dan cinta akan bahasa serta warisan budaya
Melayu di luar bilik darjah, dengan menggunakan pendekatan pembelajaran
berasaskan pengalaman yang interaktif bagi menjadikan proses pembelajaran
lebih autentik, bermakna dan menyeronokkan</p>
<p></p>
<h4><strong>Sambutan Hari Raya Aidilfitri</strong></h4>
<p>Konsert Hari Raya Aidilfitri meraikan keindahan budaya dan tradisi Melayu
melalui muzik, tarian dan lakonan. Persembahan seperti zapin, joget dan
lagu-lagu raya menghidupkan suasana meriah serta membangkitkan kenangan
indah. Acara ini turut menonjolkan adat bermaaf-maafan, kunjung-mengunjung
dan busana tradisional. Selain menghiburkan, konsert ini mendidik generasi
muda tentang warisan yang perlu dipelihara dan memperkukuhkan perpaduan
dalam masyarakat.</p>
<h4><strong>Pendedahan Teater</strong></h4>
<div class="isomer-image-wrapper">
<img style="width: 100%" height="auto" width="100%" alt="Pendedahan Teater" src="/images/pendedahan_teater.jpg">
</div>
<p>(Gambar : Pendedahan Teater 'Hantu Kaki Kotor' bagi murid-murid pada tahun
2024)</p>
<p>Pendedahan teater memberi peluang kepada murid Darjah 6 untuk menonton
dan menghargai seni lakonan. Melalui pengalaman menonton, mereka dapat
memahami bagaimana dialog, pergerakan, ekspresi wajah dan elemen pentas
digabungkan untuk menyampaikan jalan cerita dengan berkesan. Aktiviti ini
membantu murid mengembangkan kreativiti, kemahiran pemerhatian dan penghayatan
terhadap seni persembahan. Menonton teater juga membina empati, pemikiran
kritis dan keyakinan untuk berkomunikasi dalam situasi sebenar.</p>
<p></p>
<h3><strong>Peraduan dan Pertandingan</strong></h3>
<h4><strong>Pesta Bahasa Utara</strong></h4>
<p><strong>Pesta Bahasa Utara</strong> ialah fiesta tahunan Bahasa Melayu
yang menjadi wadah bagi murid untuk meraikan dan menonjolkan bakat mereka
dalam bahasa dan budaya Melayu. Melalui pelbagai pertandingan berunsur
budaya, murid berpeluang untuk mengasah kemahiran berbahasa, meningkatkan
kreativiti serta keyakinan diri, sambil berkongsi kecintaan mereka terhadap
warisan Melayu.</p>
<p></p>
<h4><strong>Rentas Pantas</strong></h4>
<p><strong>Rentas Pentas</strong> ialah acara tahunan Bahasa Melayu yang menjadi
wadah bagi murid-murid meraikan dan menonjolkan bakat mereka dalam bahasa
dan budaya Melayu. Melalui pelbagai pertandingan berunsurkan budaya ini,
murid berpeluang mengasah kemahiran berbahasa, meningkatkan kreativiti
serta keyakinan diri, sambil berkongsi kecintaan mereka terhadap warisan
Melayu.</p>
<p></p>
<h4><strong>Pertandingan TeeVers (Peringkat Nasional)</strong></h4>
<p>Pertandingan tahunan ini dianjurkan khas untuk murid sekolah rendah yang
dilantik sebagai <strong>Rakan Bahasa</strong>. Peserta dikehendaki menulis
skrip drama audio selama tiga minit berdasarkan tema yang diberikan dan
menghidupkannya melalui vokalisasi serta penceritaan kreatif menggunakan
platform <strong>The Vactors Club</strong>.</p>
<p></p>
<h4><strong>Pertandingan Pidato Budiman Bestari</strong></h4>
<p><strong>Pertandingan Pidato Budiman Bestari</strong> ialah pertandingan
antara sekolah yang bertujuan untuk memupuk kemahiran bertutur Bahasa Melayu
dengan fasih, keyakinan diri dan pemikiran kritikal dalam kalangan murid
sekolah rendah. Sebagai sebahagian daripada sesi persiapan pertandingan,
para peserta turut menghadiri segmen perkongsian khas tentang kemahiran
berpidato yang memberi mereka dorongan untuk mengatasi rasa gementar, bertutur
dengan jelas serta menyampaikan idea dengan penuh keyakinan.</p>
<p></p>
<h4></h4>
<p></p>
<p></p>
<p></p>
<p></p>
<p></p>
<p></p>
<p></p>
<p></p>
<p></p>
<p></p>